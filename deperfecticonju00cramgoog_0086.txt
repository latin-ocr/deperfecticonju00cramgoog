78

 

tura hypothetica. Nam quae non pro veris affirmantur, sed
dubitatione aliqua et haesitatione proferuntur, ea semper
ex condicione aliqua pendeant necesse est, sive haec in re-
bus externis posita est, sive ex ipso animo et consilio loquen—
tis est suspensa. Eam condicionem initio pro simplici ve·
tustissimorum hominum loquendi ratione semper verbis ex-
pressam esse credendum est. Postea autem crescente magis
magisque cogitandi et dicendi subtilitate illa condicio in eis
enuntiatis saepe non addebatur, in quibus ab audientibus
vel legentibus ex sententiarum nexu facile percipi poterat.
Sed quo magis haec loquendi proprietas in consuetudinem
veniebat, eo facilius fieri potuit, ut eiusmodi affirmationes
vel iudicia cum dubitationis nota (i. e. coniunctivo modo)
etiam proferrentur, ubi condicio menti ipsius loquentis non
tam distincta obversaretur, quam lateret quasi et dormiret
in animo. Veluti dicendi formula dicat aliquis hoc fere
valet: si quis hanc rem minus diliyenter perpenderit, dicat.

Hoc confirmari videtur ec, quod in prisca latinitate non
modo perfecti coniunctivus, verum etiam. potentialis modus
praesentis et praeteriti (velut scires Plaut. Cure. 331)
multo rarius extra hypothesin occurrit, quam apud inferio-
ris aetatis scriptores. Atque etiam ex similitudine Graeci
modi potentialis i. e. optativi cum ἄν particula coniuncti
idoneum argumentum repeti potest. Constat enim ἷίν parti-
culam —- licet nativa huius voculae vis nondum satis ex-
plorata sit — semper spectare ad condicionem aliquam modo
verbis expressam modo mente intellegendam ¹).

ἓ. 2.

De perfecti coniunctivo in enuntiatis absolutis posito.

Facilis ad explicandum est ea quaestiO, cur in enun-
tiatis absolutis i. e. non hypotheticis solae formae per -s
fictae, non pleniores in -erlm occurrant. Namque illae pro-

l) Gonf. o. g. Bragmann ‘Handb. d. kl. Altertumsw) ΠΛΡ. 102.

