45

 

orationis implicatione, sed potentiali modo positus) statuen-
dus videtur eis locis, ubi protasis aut antecedit aut sequitur
totam enuntiationem: initio enim comprehensionis obliqua
orationis implicatio animo loquentis vel scribentis nondum di-
stincta obversabatur3 nec minus laxo vinculo condicionem
ultimo loco adiectam cum verborum complexione cohaerere
ex ipsa re perspicitur. — Prima coniunctivi perfecti per·
sona protasi praecedente numquam invenitur, quinquies contra
protasi enuntiatum claudente: Plaut. Most. 922 (dederim),

Pseud. 93 (dederim), Trin. 695 (acceperim), Trin. 755 (diaee- ⁴

rim), Ter. Andr. 494 (resciverim). Semel invenitur protasi
in media enuntiatione posita: Ter. Ad. 171 (innuerim). Ubi
‘attractioni modorum' coniunctivus deberi videtur: nam, ut
ex proximis versibus apparet, in ipsa quidem condicione
nihil inest incerti vel dubii. Idem sensisse videtur is, qui
in codice Parisino (P) innuerim mutavit in innuero. Ut hoc
Adelphon loco protasis inter apodosin et aliud enuntiatum
ab ipsa apodosi pendens est interposita, ita non minus arta
membrorum fit colligatio, cum protasis circumcluditur enuntiato
regente et apodosi. Artissima vero fit coniunctio, ubi pro·
tasis in ipsam apodosin est inserta. Quare eis locis coniunc-
tivum ex implicatione orationis ortum esse statuimus, licet
interdum potentialis quaedam significatio admixta sit.

g. 5.

Examinantur ea exempla, quae in sententiis condicione non
adstrictis occurrere videntur.

Quae hucusque attulimus perfecti activi coniunctivi
exempla, omnia in enuntiatis condicionalibus sunt
posita. lam vero apud scriptores, qui ante medium fere sep‘-
timum saeculum a. u. c. fuerunt, extra hypothesin omnino
nullum exstare videbimus.

Namque qui contradicere videntur loci paucissimi, partim
aperte sunt depravati, partim ab ipsis scriptoribus pro-

