71

 

potentialis modus perfecti, magno opere augebatur et ampli-
ficabatur hic loquendi usus inde ab Augusti tempore: vide
supra p. ὃ. Ac nescio an ad frequentandam hanc modestam
et quasi verecundam iudicandi rationem, quae fit per dic-
tionem potentialem, aliqua ex parte impulsi sint homines
sensu quodam nimis submisso ac paene servili, quo magis
magisque assuefiebant ex imperiosa et superba Caesarum

dominatione.

ξ. 6.

De perfecti deponentium et passivi generis coniunctivo
potentiali.

Hoc potentialis modi genus ut apud posterioris aetatis
scriptores sic in prisca latinitate raro occurrit. Sed tamen
cum postea verbum deponens paulo usitatius fuerit quam
passivum ¹), apud priscos scriptores hoc discrimen in condi-
cionalibus saltem enuntiatis non cernitur. Atque in pro -
tasi condicionali perfecti coniunctivus verbi et deponentis
et passivi (perinde atque activi) positus est pro futuri ex·
acti coniunctivo. Apodoseos autem nullum inveni exem-
plum. Contra in enuntiatis condicione non adstrictis duo
inveniuntur exempla: id sane mirum videri potest, quoniam
activi perfecti coniunctivum ‘r littera fictum numquam ita
usurpatum esse ostendimus. Quae res quomodo sit expe-
dienda, infra videbimus. —- Omnibus locis participio additum
est coniunctivus praesentis verbi substantivi (sim sis sit [siet]

, ι simus sient 2); non invenitur sitis ³)) uno loco Lucretiano ,

 

1) Vide Zumpt. L. Gr. 5. 528, 1; Madvig l. s. s. p. 109; Krueger L.
‚SprachL p. 611 (§. 457). not. 1. in marg. inf. (Kuehner L. Gr. 11. p. 132:
der Koni. des Damnem, inquit, kommt selten vor. Sed ipse plura depo·
nentium exempla adfert quam passivi generis.)

2) Semel pro sient legitur fuant. ,

⁸) ln vetando haec pers, posita est Liv. V 53, 3 nec id mirati
sitia, priusquam quale sit audieritis: Schmalz l. a. s, p. 349 hunc locum
minus recte ad potentiale genus refert.

